<h1>Ders 5</h1>
<!DOCTYPE html>
<html>
  <head>
    <title>Ders 5
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Bir çizginin formülünü iki düzlemin kesişimi olarak gördük, fakat bu
şekilde bir tanım çoğunlukla bir çizgiyi tanımlamak için en rahat / uygun
yol değildir, çünkü elinizde bazı denklemler var, bunları çözmekle uğraşmak
lazım, vs. </p>
<p>Şöyle bir yöntem daha iyi olmaz mı? Çizgi üzerinde bir nokta hayal edelim,
ve bu noktanın, her zaman adımında, çizgimizin olduğu yerlerden geçtiğini
düşünelim. Bu tür denklemlere parametrik denklem ismi veriliyor. </p>
<p>Örnek</p>
<p>Çizgi üzerinde iki nokta verelim. </p>
<p>$$ Q_0 = (-1,2,2) $$</p>
<p>$$ Q_1 = (1,3,-1) $$</p>
<p>Güzel, bu iki nokta var ama ötekilerini nasıl tanımlarız? Bu iki noktasının
arasında, sonrasında, öncesinde olan tüm noktalar da çizgiye dahildir. </p>
<p><img alt="" src="5_1.png" /></p>
<p>Zaman aralıklarını öyle düşünelim ki zaman indeksi sıfır ($t=0$)
noktasında, çizgi $Q_0$ üzerinde, tek birim adım atıldığında ($t=1$)  $Q_1$
üzerinde, gibi. O zaman yarım birim zamanda tam iki nokta ortasında. </p>
<p>Böylece çizgiyi temsil etmenin yolu onu $t$ bazında hareket eden noktanın
geçtiği yerler olarak tanımlamak. Bu temsilin en basit hali eğer hareket
sabit hızda olursa olur. </p>
<p>$t$ anındaki pozisyon $Q(t)$ nedir? </p>
<p>Sorunun cevabını şöyle vermeye başlayabiliriz: $\vec{Q_0Q(t)}$ vektörü
$\vec{Q_0Q_1}$ birbiriyle ortalıdır. Bu orantı neye eşittir? </p>
<p>Bu oran $t$'ye eşittir. O zaman</p>
<p>$$ \vec{Q_0Q(t)} = t \ \vec{Q_0Q_1}  $$</p>
<p><img alt="" src="5_2.png" /></p>
<p>O zaman iddia ediyorum ki bu formülü kullanarak örneğimizdeki hareket eden
noktanın yer formülünü bulabilirim.</p>
<p>$$ \vec{Q_0Q(t)} = t \ &lt;2,1,-3&gt;  $$</p>
<p>Şimdi çizgi üzerinde hareket eden noktanın formülü $Q(t)$'yi şu şekilde
temsil edelim</p>
<p>$$ Q(t) = <x(t),y(t),z(t)> $$</p>
<p>O zaman</p>
<p>$$ x(t) + 1 = 2t $$</p>
<p>$$ y(t) - 2 = t $$</p>
<p>$$ z(t) - 2 = -3t $$</p>
<p>Üsttekiler, alttaki şu formun açılımından ibaret aslında</p>
<p>$$ Q(t) = Q_0 + t \ \vec{Q_0Q_1}  $$</p>
<p>Üstteki üç formül bu derste gördüğümüz ilk parametrik çizgi
formülü. Formülün parçaları olan $x(t),y(t),z(t)$ sadece $t$'nin
fonksiyonudurlar, ve hep $t$ ile bir katsayının çarpımı + bir sabit
formundadırlar. $t$'nin katsayıları çizgi üzerindeki vektör hakkında bilgi
verir, ve sabitler ise $t=0$ anında nerede olduğumuzu gösteren başlangıç
değerleridirler. </p>
<p>Uygulama - Bir Düzlem ile Kesişme</p>
<p>Düzlem $x+2y+4z=7$. Çizgi biraz önceki formül olsun. Kesişme var mıdır, var
ise nerededir? </p>
<p>Önce şu soruyu soralım kendimize. $x+2y+4z=7$ düzlemine göre, 
$Q_0 =(-1,2,2)$ ve $Q_1 = (1,3,-1)$ noktaları düzlemin</p>
<p>\begin{enumerate}
   \item Aynı tarafında
   \item Farklı taraflarında
   \item Bir tanesi düzlem üzerinde
   \item Karar veremiyorum
\end{enumerate}</p>
<p>Cevaplayın. </p>
<p>$Q_0$ ve $Q_1$ noktalarını düzlem formülünün sol tarafına sokarız. $Q_0$
için sonuç $&gt;7$, düzlem üzerinde değil, $Q_1$ için sonuç $&lt;7$, yine düzlem
üzerinde değil. Peki noktalar düzlemin hangi tarafında? Ters tarafında,
çünkü biri $&lt;7$, öteki $&gt;7$ sonuç verdi. Bir düzlem uzayı iki yarı-parçaya
(halfspace) ayırır ve noktalar bu ayrı parçalardadırlar. Doğru cevap 2. </p>
<p>Uygulamamızda cevaplanmayan bir soru daha var. Kesişme noktası neresi?
$Q(t)$ nedir? Şöyle</p>
<p>$$ x(t) + 2y(t) + 4z(t) $$</p>
<p>$$ = (-1+2t) + 2(2+t) + 4(2-3t) $$</p>
<p>Basitleştirelim</p>
<p>$$ = -8t + 11 $$</p>
<p>Bu formülü $7$ ile karşılaştıralım çünkü $Q(t)$ nin düzlem üzerinde olduğu
an $-8t + 11 = 7$ olduğu andır. Cebirsel olarak $t$'yi elde edebiliriz,
sonuç $t=1/2$. Bu değeri $Q(t)$'ye koyarsak</p>
<p>$$ Q(\frac{1}{2}) = (0,\frac{5}{2},\frac{1}{2}) $$</p>
<p>Kesişim noktası eşitliğin sağındaki değerdir.</p>
<p>Yani eğer çizginin parametrik denklemini biliyorsak, onu düzlem formülüne
sokarız, ve kesişimin hangi noktada olduğunu hemen hesaplayabiliriz. </p>
<p>Şimdiye kadar gördüklerimizden parametrik denklemlerin çizgileri temsil
etmek için iyi bir yöntem oldukları belli olmuştur herhalde. Bunun ötesinde
parametrik denklemler uzaydaki herhangi bir eğri (curve), herhangi bir
gidişatı, yolu (trajectory) temsil etme kabiliyetine de sahiptir. </p>
<p>Genel bağlamda söylemek gerekirse, parametrik denklemleri uzayda içinde ya
düzlem üzerindeki herhangi (arbitrary) bir hareketi temsil etmek için
kullanabiliriz.</p>
<p>Cycloid (Yuvarlanma Eğrisi)</p>
<p>$a$ yarı çapındaki bir tekerlek yerde (x-ekseninde) dönerek ilerliyor, $P$ bu
tekerleğin dış çeperinde (rim) bir nokta, başlangıç noktası 0 üzerinde. Ne
olur? Daha detaylı olarak sormak gerekirse $P$ noktasının hareketini
$t$'nin bir fonksiyonu $x(t),y(t)$ olarak hesaplayabilir miyiz?</p>
<p><img alt="" src="5_3.png" /></p>
<p>[x-ekseni biraz sağa yatik çıkmış ama bu video kamerasının açısı 
yüzünden]. Bu örneği bir bisikletin tekerliğine takılmış bir ışığın,
bisiklet gece giderken ortaya çıkartabileceği görüntüyü düşünürek te hayal
edebiliriz. Yani hem dönüş hareketi var, hem de yatay olarak düz bir gidiş
hareketi var.</p>
<p>Bu $P$ noktasının gidiş yolunu hesaplamak için tekerleğin ne kadar hızlı
döndüğü önemli mi? Hayır değil. Yavaş ta hızlı da döndürsek, $P$ aynı
noktalardan geçecektir. </p>
<p>Bu problemde en önemli faktör zaman değil, mesafe, tekerleğin ne kadar
mesafe katettiği. Ya da daha bile iyisi, mesafe ile dönüş birbirine
bağlantılı olduğuna göre, ve problemdeki en çetrefil, girift oluş dönme
(rotation) olduğu için, belki de tekerleğin ne kadar döndüğünü gösteren
bir açı değeri, bu büyüklüğü kullanırsak belki daha faydalı olacak. Pek çok
değişik temsil yöntemi olabilir, fakat açıya göre parametrize edersek en
temiz formülü elde etmek mümkün olur. O zaman $x(t),y(t)$ yerine
$x(\theta),y(\theta)$ kullanalım. </p>
<p>Yani $x(\theta),y(\theta)$ ile tekerleğin ne kadar dönmüş olduğunu
belirleyen $\theta$ açı üzerinden tanımlı bir fonksiyon kullanalım. </p>
<p><img alt="" src="5_4.png" /></p>
<p>Tekerleğin nerede olduğu bilgisini ise $\vec{OP}$ vektörü ile temsil
edebilirim. Buradaki tek problem vektör $\vec{OP}$ hakkında hiç bir şey
bilmiyorum. Ama belki daha basit vektörler hakkında bir şeyler
biliyorumdur. Mesela $\vec{AB}$ basit gibi duruyor, aynı şekilde $\vec{OA}$
fena değil, $\vec{BP}$ aynı şekilde. Peki $\vec{OP}$'yi bu daha basit
vektörler üzerinden temsil edemez miyim? Edebilirim. </p>
<p>$$ \vec{OP} = \vec{OA} + \vec{AB} + \vec{BP}  $$</p>
<p>O zaman bu basit vektörleri hesaplayabilirsem, daha zor olan $\vec{OP}$'yi
de hesaplarım. </p>
<p>$$ \vec{OA} = <a\theta, 0> $$</p>
<p>Niye? Vektörün $y$ bileşeni sıfır, bu bariz. </p>
<p><img alt="" src="5_5.png" /></p>
<p>Peki niye $a\theta$? Eğer kayma, boşta dönme gibi şeyler yok ise, bu
tekerleğin dış çemberinin katettiği dönüş / geldiği nokta (üstte yeşil ile
işaretli), tekerleğin gittiği yer mesafesi ile aynıdır. Bu yüzeylerden
birinin kavisli, diğerinin düz olması bu gerçeği değiştirmez. Yeşil ile
işaretli dış çember parçasının $a\theta$ ile hesaplandığını basit
matematikten biliyoruz (eğer $\theta$ radyan biriminde ise tabii, zaten bu
sebeple -işleri basitleştirdiği için- matematikte hep radyan birimi
kullanılır). </p>
<p>$\vec{AB}$ daha kolay, $x$ bileşeni sıfır, $y$ yönüne yarıçap kadar
gitmiş. </p>
<p>$$ \vec{AB} = &lt;0, a&gt; $$</p>
<p>En son vektör $\vec{BP}$ biraz daha zor. Bu vektör hakkında neler
biliyoruz? Büyüklüğünü yani $|\vec{BP}|$'yi biliyoruz ve dikey eksen ile
$\theta$ kadar bir açı oluşturduğunu biliyoruz. Daha yakından bakarsak</p>
<p><img alt="" src="5_6.png" /></p>
<p>$$ \vec{BP} = &lt;-a\sin(\theta), -a\cos(\theta)&gt; $$</p>
<p>Şimdi ekleme aşamasına geldik. </p>
<p>$$ \vec{OP} = <a\theta - a\sin(\theta), a-a\cos(\theta)> $$</p>
<p>Ve nihayet cevabımızı bulduk. Çünkü </p>
<p>$$ \vec{OP} = 
&lt;
\underbrace{a\theta - a\sin(\theta)}<em>{x(\theta)}, 
\underbrace{a-a\cos(\theta)}</em>{y(\theta)}</p>
<blockquote>
<p>$$</p>
</blockquote>
<p>Bu problemi modellerken zihnimizde oluşan, istifade ettiğimiz şekil şu:</p>
<p><img alt="" src="cycloid-lines.png" /></p>
<p>çünkü vektör toplamının geometrik olarak nasıl işlediğini biliyoruz, ve
eksik kalacak tek parça, basit toplamayla elde edeceğimiz aradığımız
parametrik vektör olacak. Bu yöntemi seçmemizin bir diğer sebebi üstteki
parçaların hepsinin basit hesaplanabiliyor olması, her üç vektör için de
yarıçap $a$ mutlaka bir hesaba dahil, ve bu yarıçap hiç değişmeyen bir şey,
dolayısıyla modellememizi basitleştiriyor. Yine benzer bir sebeple $\theta$
$\vec{OP}$ vektörünün x-ekseniyle oluşturduğu açı değil, $\vec{BP}$'nin
y-ekseniyle oluşturduğu açı. Böylece onun üzerinden ve $a$ ile üç vektörü
hızlı bir şekilde hesaplayabiliyoruz. </p>
<p>Ayrıca modellemede parametre $t$ değil, $\theta$. Bu mantıklı, değişimi ile
tüm vektör öğelerini bir şekilde etkileyen (ayrı formüller üzerinden tabii)
her dış değişken bir parametre olarak kullanılabilir.  </p>
<p>Şimdi gizemli bir noktayı inceleyelim. Tekerleğin dönmesi sonucu takip
edilen noktanın yere değip, tekrar yukarı çıktığı anda, oluşan takip
çizgisi ne şekildedir? Bilgisayar grafiğine bakalım; </p>
<p><img alt="" src="5_7.png" /></p>
<p>Sekil sunlardan hangisidir? </p>
<p><img alt="" src="5_8.png" /></p>
<p>Bu cevabı vermenin en iyi yolu, formüllerimizi kullanmak. </p>
<p>Formülleri basitleştirmek için eğer $a=1$ alırsak, </p>
<p>$$ x(\theta) = \theta - \sin \theta $$</p>
<p>$$ y(\theta) = 1 - \cos \theta $$</p>
<p>Şimdi yaklaşıksal olarak düşünmeye uğraşalım. Çok küçük $\theta$ için
$\sin(\theta) \approx \theta$ ve $\cos(\theta) \approx 1$. Bunları
$x(\theta), y(\theta)$ içinde kullanırsak, biri 0, öteki 1 çıkacak, bunlar
pek net sonuçlar değiller. Demek ki bize daha iyi yaklaşıksal (approximate)
teknikler gerekiyor. </p>
<p>Tek Değişkenli Calculus dersinde Taylor yaklaşıksallaması (Approximation) 
öğretilir. </p>
<p>Taylor Yaklaşıksallaması</p>
<p>Ekler</p>
<p>Taylor Serisi</p>
<p>Bir fonksiyon $f(x)$'in bir güç serisi (power series) toplamı olduğunu
farzedelim [3, sf. 805], </p>
<p>$$ f(x) = a_0 + a_1(x-a) + a_2(x-a)^2 + a_3(x-a)^3 + ... + a_n (x-a)^n + ...$$</p>
<p>Aslında $x-a$ yerine sadece $x$ kullanabilirdik, fakat $x-a$ kullanmanın
cebirsel olarak bazı faydaları var; bunu birazdan göreceğiz.. Şimdi bu
fonksiyonun ardı ardına türevini alalım,</p>
<p>$$ f'(x) = a_1 +  2a_2(x-a) + 3a_3(x-a)^2 + ... + n a_n(x-a)^{n-1} + ...$$</p>
<p>$$ f"(x) = 1 \cdot 2a_2 + 3 \cdot 2a_3(x-a) + .. $$</p>
<p>$$ f"'(x) =  1 \cdot 2 \cdot 3 (x-a) + .. $$</p>
<p>Taylor Serilerinin ana numarası ilk başta gördüğümüz serinin katsaylarının
içini doldurmak için üstte gördüğümüz türevleri kullanmasıdır, böylece bir
fonksiyonun istediğimiz kadar derecedeki türevlerini kullanarak o
fonksiyonu belli bir noktada ($x=a$) yaklaşıksal olarak temsil
edebiliriz. Katsayıları şöyle doldururuz, mesela ana formüldeki $a_0$ ne
olacak? Ana formülde $f(a)=a_0$. Peki $a_1$? İlk türeve bakalım, </p>
<p>$$ f'(a) = a_1  $$</p>
<p>Bu basit ifade mümkün oldu çünkü $x=a$ deyince tüm $x-a$ içeren ifadeler
sıfır haline geldi ve denklemden çıktılar. $a_2$ için</p>
<p>$$ \frac{f"(a)}{1 \cdot 2} = a_2  $$</p>
<p>Bu katsayıları ana formülde yerine koyalım (sadece $a_0,a_1,a_2$ için)</p>
<p>$$ f(x) = f(a) + f'(a)(x-a) + \frac{f"(a)}{2}(x-a)^2 + .. $$</p>
<p>İşte Taylor yaklaşıllaması budur! Ana formülü kaç polinom derecesi ile
temsil etmek istediğimize göre üstteki türevlerin sayısı artabilir ya da
azalabilir, bu probleme göre yapılması gereken bir seçidimdir - çoğunlukla
2 derece yeterlidir. </p>
<p>Derse dönelim,</p>
<p>Küçük $t$ değerleri için </p>
<p>$$ f(t) \approx f(0) $$</p>
<p>Bu kabaca bir yaklaşıksallamadır tabii ki. Biraz daha iyisi için, eğer $t$
kadar değişim olursa, bu değişimin şu şekilde eklenebileceğini farzederiz.</p>
<p>$$ f(t) \approx f(0) + tf'(0)$$</p>
<p>Biraz daha iyisi için</p>
<p>$$ f(t) \approx f(0) + tf'(0) + \frac{t^2}{2}f"(0)$$</p>
<p>Buna istediğimiz kadar devam edebiliriz</p>
<p>$$ f(t) \approx f(0) + tf'(0) + \frac{t^2}{2}f"(0) + \frac{t^3}{6}f"'(0)$$</p>
<p>Bu tekniği şimdi kullanalım</p>
<p>$$ \sin \theta \approx \theta - \frac{\theta^3}{6} $$</p>
<p>$$ \cos \theta \approx 1 - \frac{\theta^2}{2} $$</p>
<p>O zaman</p>
<p>$$ x(\theta) \approx \theta - (\theta  - \frac{\theta^3}{6}) 
\approx \frac{\theta^3}{6} 
$$</p>
<p>$$ y(\theta) \approx 1 - (1  - \frac{\theta^2}{2}) 
\approx \frac{\theta^2}{2} 
$$</p>
<p>Bu değerlerden hangisi $\theta$ küçük iken daha büyük? $y(\theta)$. Yani
$|x| &lt;&lt; |y|$. Daha net bir sayı için bu iki büyüklüğün oranına bakabiliriz,
bu bize bir eğim bilgisi verecektir. </p>
<p>$$ \frac{y}{x} = \frac{\theta^3/6}{\theta^2/2 } = 
\frac{3}{\theta} \to \infty, \ \ \theta \to 0
$$</p>
<p>Yani $\theta$ sıfıra yaklaşırken eğim neredeyse sonsuz, takip ettiğimiz
nokta sağa, sola neredeyse hiç hareket etmiyor, neredeyse tüm hareket dikey
şekilde. Demek ki üstte 4. şekil doğru cevap. </p>
<p>Problem 1E-4</p>
<p>$(0,1,2)$ ve $(2,0,3)$ noktalarından geçen çizgi düzlem $x + 4y + z = 4$'i
nerede keser? </p>
<p>Cevap</p>
<p>A ve B noktaları üzerinden bir yön, yani bir vektör hesaplayabiliriz, $\vec{AB}
= &lt;2,-1,1&gt;$. Sonra bu vektörün katları kadar, $t$ adımı atarak, başlangıç
noktasından sonsuza kadar giden çizginin parametrik formülünü buluruz, yani $A +
\vec{AB} \ t$.</p>
<p>$$ x = 0 + 2t = 2t $$</p>
<p>$$ y = 1 - t $$</p>
<p>$$ z = 2 + t $$</p>
<p>Parametrik formülü düzlem formülünde yerine koyalım. </p>
<p>$$ (2t) + 4(1-t) + (2+t) = 4 $$</p>
<p>Çözünce $t=2$ çıkar. Bunu parametrik formülde yerine koyunca $(4,-1,4)$
kesişim noktasını elde ederiz. </p>
<p>Problem 1E-5 </p>
<p>$(1,1,-1)$ noktasından geçen çizgi $x+2y - z = 3$ düzlemine diktir. Bu
çizgi $2x - y + z = 1$ düzlemini hangi noktada keser? </p>
<p>Cevap</p>
<p>Kesişim hesabı için çizginin parametrik denklemini bulmamız lazım. Eğer bu
çizgi ilk düzleme dik ise, o düzlemin normalı "yönünde" gitmektedir, o
zaman elimizde bir yön var, bir de başlangıç noktası var. O noktadan,
normal yönünde $t$ adımı atmayı kodlayacağız (birinci düzlem ile kesişme
önemli değil). </p>
<p>$$ x(t) = 1 + t $$</p>
<p>$$ y(t) = 1 + 2t $$</p>
<p>$$ z(t) = -1 -t $$</p>
<p>Şimdi bu çizginin ikinci düzlemle kesiştiği söylendiğine göre, şunun doğru
olması gerekir</p>
<p>$$ 2(1+t) - (1+2t) + (-1-t) = 1 $$</p>
<p>Yani parametrik denklemin öğelerini teker teker ikinci düzlemin içine
koymuş oluyoruz. Üstteki denklemi çözünce $t=-1$ çıkacak. Bunu alıp
parametrik denkleme geri koyarsak, elde edilen nokta $(0,-1,0)$
noktasıdır [ders cevaplarında 0,1,0 deniyor, bu yanlış]. </p>
<p>Logaritmayı Taylor Serisi İle Hesaplamak</p>
<p>Taylor açılımı tekniğini ilk gördüğümüzde öğrenci genelde kendine şu soruyu
sorar: "İyi ama, bu ne işe yarar?" Taylor serilerini ilginç kılan özellik,
bir formülü bir başkasına dönüştürmemizi sağlamaları, ve, genelde sonsuz
olmayan bir formülü, sonsuza kadar devam eden terimlerin toplamı olan başka
bir formül ile değiştirmemizi sağlamalarıdır.</p>
<p>Sonsuza kadar devam eden terimler toplamı, karışık bir durumdur. Teklikten,
çokluğa niye gidilmektedir? Bu sonsuz terimler dizisi ne işe yaramaktadır?
Öğrenciye göre, düzenden, düzensizliğe gidilmiştir. Niçin? Bu tür sorular,
Taylor serilerinin tanıştırıldığı her derste cevaplanmalıdır. Bu yazıda,
Taylor serisinin ne işe yaradığını, hangi problemler için kullanıldığını,
ve ait olduğu matematiksel dünyanın hangisi olduğunu göreceğiz.</p>
<p>Yaklaşıklamak (Approximation)</p>
<p>Yaklaşıklamak, bir değeri, fonksiyonu, matematiksel bir kavramın yerine ona
yakın, aşağı yukarı eşit olan başka bir değeri/fonksiyonu/kavramı koymak
demektir. Gündelik hayatta bazı sayıları sürekli başkaları ile
yaklaşıklamaya uğraşmaktayız. Mesela bir alan, uzunluk, hacim, vs. gibi
şeyler ölçerken, mecburen yaklaşıksal kavramlar ile yüzyüze
gelmekteyiz. Normalde gündelik hayatımızda sadece tamsayılar ve
tamsayıların bölümü olarak gösterilebilecek rasyonel sayılar kullanırız,
fakat matematikte rasyonel sayıların yanında, irrasyonel sayılar da
mevcuttur. Ölçümlerimiz sırasında irrasyonel sayılar ortaya çıkmasalar da,
teorik argümanlarımız ve işlemlerimiz çoğunlukla bizi o yöne doğru
itiverir. Yarıçapı 1/2 olan bir çemberin uzunluğu pi denilen 'irrasyonel'
sayıdır, ya da iki kenarı eşit, bir birim uzunluğunda olan dik üçgenin
hipotenüsü 2'nin kareköküdür, bu sayı da irrasyonel bir
sayıdır. "İrrasyonel" kelimesinin İngilizce'de 'deli', 'üşütük', veya
'mantıksız' olarak karşılık bulması da ilginçtir. İrrasyonel sayılar
virgülden sonra bile sonsuza kadar devam etmektedirler [3].</p>
<p>Bu sebeple, irrasyonel sayılar ile işlem yaparken, onları 'rasyonel' bir
sayı ile yaklaşıklamak gerekir. Bunu yapmak için çoğu zaman virgülden sonra
belli bir basamak sonrasını atarız [3].</p>
<p>Başka bir alanı ele alalım: Doğa bilimleri sürekli fonksiyonlar ile bir
yaklaşıklama eylemi içindedirler. Doğanın ölçümsel gizemleri matematikte
bir fonksiyon olarak gösterilir, ve bu fonksiyonlar hiçbir zaman kesinkes,
tıpatıp her seviyede ve her molekülü anlatan betimler değildir. Elde olan,
yaklaşıksal olarak ve şartlara göre kesinlik derecesi bazen çok, bazen daha
fazla olan bir ibaredir [3].</p>
<p>Bâzen de, doğal şartlara hiç alâkası olmayan "pür matematiksel" bir
fonksiyonu başka bir fonksiyon ile değiştirmeye mecbur kalabiliriz. Bunu
da, genelde başlangıç fonksiyonunu hesaplayabilmek için yaparız [3].</p>
<p>Şimdi yaklaşıklamak istediğimiz log() fonksiyonuna gelelim.</p>
<p>Log Nedir?</p>
<p>$Log(x)$ fonksiyonu en basit şekilde $f(t)=1/t$ fonksiyonunun, 1 değeri ile x
değeri arasında kalan alanıdır [4]. Yani, bu fonksiyonunun entegralinin 1 ile
x değeri arasındaki değeridir (entegralin alan hesapladığını lise
matematiğinden biliyoruz).</p>
<p><img alt="" src="taylor_log_graph.jpg" /></p>
<p>$$ \ln x = \int _{1}^{x} \frac{1}{t}, \qquad \frac{d(\ln x)}{dx} = \frac{1}{x}$$</p>
<p>Sembolik olarak logaritma fonksiyonu, çarpma işlemlerini toplamaya
çevirmemizi sağladığı için matematiksel olarak çok yararlı bir
araçtır. Zaten, keşfedilme sebebi de budur. Bu yaygın kullanım, uygulamalar
için logaritmanın bir aşamada hesaplanmasını gerektirmektedir. Fakat,
görüldüğü gibi 1/t fonksiyonu entegral işleminden sonra güzel bir
matematiksel fonksiyona dönüşmediği için, yaklaşıksal yöntemlere gereksinim
duymaktayız. Taylor açılımı işte burada imdadımıza yetişmektedir.</p>
<p>Örnek olarak, log(20) işleminin sonucunu Taylor serisinin yardımı ile
hesaplayacağız. Niye Taylor açılımı? Çünkü log fonksiyonunun her dereceden
türevi mevcut, Taylor açılımı için de bu türevler lazım.</p>
<p>Log'un Açılımı</p>
<p>Log fonksiyonunu nasıl açarken, amatör bir başlangıç şöyle
olabilirdi. Dikkat edelim, şu anda sadece sembolik olarak işlem yapıyoruz.</p>
<p>$$ f(x) = \log(x) $$</p>
<p>$$ f'(x) = \frac{1}{x}, f"(x) = \frac{-1}{x^2}, f"'(x)=.. $$</p>
<p>$$ f(x) \approx f(a) + f'(a)(x-a)+\frac{f"(a)}{2!}(x-a)^2 + ... $$</p>
<p>$$ f(x) \approx \log(a) + \frac{1}{a}(x-a) + \frac{\frac{-1}{a^2}}{2!}(x-a)^2 $$</p>
<p>Bu pek derli toplu bir açılım olarak gözükmüyor. $a=0$ seçersek, </p>
<p>$$ f(x) \approx \log(a) + \frac{1}{a}(x-a) + \frac{\frac{-1}{a^2}}{2!}(x-a)^2 + ..$$</p>
<p>$$ f(x) \approx \log(0) + \frac{1}{a}x + \frac{\frac{-1}{0^2}}{2!}(x)^2 + ..$$</p>
<p>çıkar. $log(0)$ tanımsızdır. Yani bu açılım işimize yaramayacak. Daha temiz
bir açılım için matematikçiler şu yöntemi bulmuştur.</p>
<p>$log(x)$ yerine, $log(1+x)$ kullanalım. </p>
<p>$$ f(x) = \log(1+x) $$</p>
<p>$$ f'(x) = \frac{1}{1+x}, f"(x) = \frac{-1}{1+x}^2, f"'(x) = ... $$</p>
<p>$$ f(x) \approx f(a) + f'(a)(x-a) + \frac{f"'(a)}{2!}(x-a)^2 + ... $$</p>
<p>$a = 0$ alırsak</p>
<p>$$ f(x) \approx \log(1+a) + \frac{1}{1+a} (x-a)+ \frac{\frac{-1}{(1+a)^2}}{2!} (x-a)^2$$</p>
<p>$$ f(x) \approx \log(1) + \frac{1}{1}(x) + \frac{\frac{-1}{1^2}}{2!} (x)^2$$</p>
<p>$$ f(x) \approx 0 + \frac{1}{1}(x) \frac{\frac{-1}{1^2}}{2!} (x)^2 $$</p>
<p>$$ f(x) \approx x - \frac{x^2}{2!}  + \frac{x^3}{3!} ... $$</p>
<p>Bu çok daha temiz oldu. Dikkat ederseniz, entegrali düzgün olmayan $log()$
fonksiyonunun Taylor açımı ne kadar temiz oldu. Bu fonksiyonu bilgisayar
ile hesaplamak çok basittir. Artık log(20)'yi hesaplamaya hazırız.</p>
<p>$$ f(x) \approx x - \frac{x^2}{2!}  + \frac{x^3}{3!} ... $$</p>
<p>$$ \log(20) \approx 20 - \frac{20^2}{2!} + \frac{20^3}{3!} ... $$</p>
<p>Ama dikkat! Açılan fonksiyonunu hesaplarken x'e verdiğimiz değerin a
noktasına yakın olması önemlidir.</p>
<p>Çok uzak noktalar (yukarıdaki log(20)'nin açılımının olduğu gibi)
elimizdeki yeni seriyi uzaklastiran (diverging) bir seri haline
getirebilir. Bunun tersi olan yakınlasan (converging) seriler, elinizdeki
terim sayısını biz arttırdıkça, sabit bir sayıya doğru yönelen serilere
denir. Bizim amacımız hesap yapmak olduğuna göre, bir somut sayıya doğru
yönelen bir seriyi tabii ki tercih ederiz. Bu sebeple elimizdeki serinin,
istediğimiz x değeri için yakinlasan bir seri mi, yoksa uzaklasan bir seri
mi olduğunu çok iyi bilmek zorundayız.</p>
<p>$log(1+x)$'in Taylor açılımı sadece $-1$ </p>
<p>Burada, log aritmetiği yardımımıza erişiyor. Log işlemlerinde, bölmenin
çıkarmaya, çarpmanın toplamaya dönüştüğünü hatırlayalım. Yâni Log(x*y) =
log(x) + log(y), ve log(x/y) = log(x) - log(y) olur.</p>
<p>O zaman, $\log(20)$'yi 1'den küçük sayılar kullanacak şekilde yeniden
yazalım:</p>
<p>$$ 
\log(20) = \log( \frac{\frac{1}{2}}{\frac{1}{40}}) = \log(\frac{1}{2})-\log(\frac{1}{40})
$$</p>
<p>$$ \log(1+x) \approx x - \frac{x^2}{2!} + \frac{x^3}{3!} $$</p>
<p>Not: $(1+x)$'in $\frac{1}{2}$ vermesi için $x$'in $-\frac{1}{2}$ olması
gerekir. </p>
<p>$$ 
log(\frac{1}{2}) \approx -\frac{1}{2} - \frac{-\frac{1^2}{2}}{2!}  + 
\frac{-\frac{1^3}{2}}{3!} - ...
$$</p>
<p>Aynı şekilde $1/40$ için durum aynıdır.</p>
<p>$$ 
log(\frac{1}{40}) \approx
-\frac{39}{40} -
\frac{-\frac{39^2}{40}}{2!} -
\frac{-\frac{39^3}{40}}{3!} + ...
$$</p>
<p>Bu kadar! Sağ tarafta gözüken serilerin hesabını, bir Python programı 
ile yaptık.</p>
<pre><code class="python">
def taylor_ile_log(bolum, bolen, taylor_ile_acilim_buyuklugu):
    sum = 0
    for i in range(1,taylor_ile_acilim_buyuklugu):
        sum += np.power(-1, i+1) * (np.power(bolum/bolen, i) / i)

    return sum

print taylor_ile_log(-39.0, 40.0, 160)
</code></pre>

<pre><code>-3.68527101165
</code></pre>

<p>LISP</p>
<pre><code class="python">;;
;; Not: (/ 1 2) yazilirsa, Common Lisp 0 cevabi veriyor.
;; Bunun sebebi, 1 2 deyince, parametrelerin integer 
;; (tamsayi) olarak anlasilmasiymis, parametreler tamsayi 
;; olunca, sonucta tamsayi olarak donuyor. O yuzden kesirli 
;; cevaplar almak icin, (/ 1.0 2.0) demek lazim. 

;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;

(defun power (Base Exponent)
  &quot;Reproduced EXPT in case where Exponent is non-negative integer&quot;
  (cond
    ((= Exponent 0)  1)
    ((evenp Exponent)(Power (* Base Base) (/ Exponent 2))) 
    (t               (* Base (Power Base (- Exponent 1))))) )

;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;

(defun basit-taylor-ile-log-of-1-bolu-2 ()
   (+ 
    (* +1 ;;; taylor serisinin birinci terimi
       (/
    (power (/ -1.0 2.0)
           1)
    1)
       )
    (* -1 ;;; taylor serisinin ikinci terimi
       (/
    (power (/ -1.0 2.0)
           2)
    2)
       )
    (* +1 ;;; taylor serisinin ucuncu terimi
       (/
    (power (/ -1.0 2.0)
           3)
    3)
       )
    ;
    ; vs...vs..
    ;
    )
  )

;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;;
(defun taylor-ile-log-hesapla (bolum bolen taylor-acilim-buyuklugu)
  (let ((sum 0)(i 1))
    (loop for i from 1 to taylor-acilim-buyuklugu do
      (setq sum (+ sum (* (power -1 (+ i 1))
                  (/
                   (power (/ bolum bolen)
                      i)
                   i)
                  )))
      )
    sum)
)


(print &quot;------------- 1/2 (yani log( 1 + (-1/2)) Hesabi -----&quot;)
(print &quot;Basit kod&quot;)
(print (basit-taylor-ile-log-of-1-bolu-2))
(print &quot;Daha cok taylor terimi kullanan kod&quot;)
(print (taylor-ile-log-hesapla -1.0 2.0 100))
(print &quot;Bilgisayarin kendi log()'undan gelen sonuc&quot;)
(print (log (/ 1.0 2.0)))

(print &quot;------------- 1/40 (yani log( 1 + (-39/40)) ------- &quot;)
(print &quot;160 taylor terimi&quot;)
(print (taylor-ile-log-hesapla -39.0 40.0 160))
(print &quot;180 taylor terimi&quot;)
(print (taylor-ile-log-hesapla -39.0 40.0 180))
(print &quot;200 taylor terimi&quot;)
(print (taylor-ile-log-hesapla -39.0 40.0 200))
(print &quot;220 taylor terimi&quot;)
(print (taylor-ile-log-hesapla -39.0 40.0 220))
(print &quot;240 taylor terimi&quot;)
(print (taylor-ile-log-hesapla -39.0 40.0 240))
(print &quot;260 taylor terimi&quot;)
(print (taylor-ile-log-hesapla -39.0 40.0 260))
(print &quot;Bilgisayarin kendi algoritmasina gore log(1/40)&quot;)
(print (log (/ 1.0 40.0)))
(print &quot;--------------- Sonuc --------------------- &quot;)

(print &quot;log(1/2) - log(1/40)&quot;)
(print (- (taylor-ile-log-hesapla -1.0 2.0 100)
      (taylor-ile-log-hesapla -39.0 40.0 200)))

(print &quot;Bilgisayarin mevcut algoritmasinin verdigi &quot;)
(print (log 20))
</code></pre>

<p>İki Boyutlu f(x,y) Fonksiyonunun Taylor Açılımı</p>
<p>Bir $f(x,y)$ fonksiyonunun Taylor açılımını yapmak için, daha önceden
gördüğümüz tek boyutlu fonksiyon açılımından faydalanabiliriz [2]. </p>
<p>Önce iki boyutlu fonksiyonu tek boyutlu olarak göstermek gerekir. Tek
boyutta işleyen bir fonksiyon $F$ düşünelim ve bu $F$, arka planda iki
boyutlu $f(x,y)$'ı kullanıyor olsun</p>
<p>Eğer </p>
<p>$$ f(x_0 +\Delta x, y_o + \Delta y) $$</p>
<p>fonksiyonun açılımını elde etmek istiyorsak, onu</p>
<p>$$ F(t) = f(x_0 + t\Delta x, y_o + t\Delta y) $$</p>
<p>üzerinden $t=1$ olduğu durumda hayal edebiliriz. $x,y$ parametrize 
olduğu için  $f(x(t),y(t))$, yani</p>
<p>$$ x(t) = x_0 + t\Delta x $$</p>
<p>$$ y(t) = y_0 + t\Delta y $$</p>
<p>$F(t)$ bağlamında $x_o, y_o, \Delta x, \Delta y$ sabit olarak kabul edilecekler. Şimdi bildiğimiz
tek boyutlu Taylor açılımını bu fonksiyon üzerinde, bir $t_0$ noktası yakınında 
yaparsak,</p>
<p>$$ F(t) = F(t_0) + F'(t_0)(t-t_0) + \frac{1}{2}F"(t_0)(t-t_0)^2 + ... $$</p>
<p>Eğer $t=1,t_0=0$ dersek</p>
<p>$$ F(1) = F(0) + F'(0) + \frac{1}{2}F"(0) + ... $$</p>
<p>olurdu. Bu iki değeri, yani $t=1,t_0=0$'i kullanmamızın sebepleri $t=1$ ile
mesela $x_0 + t\Delta x$'in $x_0 + \Delta x$ olması, diğer yandan $t=0$ ile
üstteki formülde $t$'nin yokolması, basit bir tek boyutlu açılım elde
etmek.</p>
<p>Şimdi bize gereken $F',F"$ ifadelerini $x,y$ bağlamında elde edelim, ki bu
diferansiyeller $F$'in $t$'ye göre birinci ve ikinci diferansiyelleri. Ama
$F$'in içinde $x,y$ olduğu için açılımın Zincirleme Kanunu ile yapılması
lazım.</p>
<p>$$ \frac{dF}{dt} = \frac{\partial F}{\partial x}\frac{\mathrm{d} x(t)}{\mathrm{d} t} +
\frac{\partial F}{\partial y}\frac{\mathrm{d} y(t)}{\mathrm{d} t} 
 $$</p>
<p>Ayrıca</p>
<p>$$ \frac{d}{dt}x(t) = \Delta x $$</p>
<p>$$ \frac{d}{dt}y(t) = \Delta y $$</p>
<p>olduğuna göre, tam diferansiyel daha da basitleşir</p>
<p>$$ \frac{\mathrm{d} F}{\mathrm{d} t} = \frac{\partial F}{\partial x}\Delta x +
\frac{\partial F}{\partial y}\Delta y
 $$</p>
<p>Şimdi bu ifadenin bir tam diferansiyelini alacağız. Ama ondan önce şunu
anlayalım ki üstteki ifade içinde mesela birinci terim de aslında bir
fonksiyon, ve asıl hali</p>
<p>$$ \frac{\mathrm{d} F}{\mathrm{d} t} = \frac{\partial F(x(t),y(t))}{\partial x}\Delta x + ...
 $$</p>
<p>şeklinde. O zaman, bu terim üzerinde tam diferansiyel işlemini bir daha
uyguladığımızda, Zincirleme Kanunu yine işleyecek, mesela üstte $\mathrm{d} x(t)/ \mathrm{d}
t$'nin bir daha dışarı çıkması gerekecek. O zaman</p>
<p>$$ \frac{d^2F}{dt} =
\bigg(
\frac{\partial ^2 F}{\partial x^2}\frac{dx}{dt} + 
\frac{\partial ^2 F}{\partial x \partial y}\frac{dy}{dt} + 
\bigg) \Delta x +
\bigg(
\frac{\partial ^2 F}{\partial y \partial x}\frac{dy}{dt} + 
\frac{\partial ^2 F}{\partial y^2}\frac{dx}{dt} + 
\bigg) \Delta y 
$$</p>
<p>$$ =
\bigg(
\frac{\partial ^2 F}{\partial x^2}\Delta x + 
\frac{\partial ^2 F}{\partial x \partial y}\Delta y 
\bigg) \Delta x +
\bigg(
\frac{\partial ^2 F}{\partial y \partial x}\Delta x + 
\frac{\partial ^2 F}{\partial y^2}\Delta y 
\bigg) \Delta y 
 $$</p>
<p>$$ =
\bigg(
\frac{\partial ^2 F}{\partial x^2}\Delta x^2 + 
\frac{\partial ^2 F}{\partial x \partial y}\Delta y \Delta x
\bigg) +
\bigg(
\frac{\partial ^2 F}{\partial y \partial x}\Delta x \Delta y + 
\frac{\partial ^2 F}{\partial y^2}\Delta y^2
\bigg) 
 $$</p>
<p>Calculus'tan biliyoruz ki </p>
<p>$$ 
\frac{\partial ^2 F}{\partial x \partial y} = 
\frac{\partial ^2 F}{\partial y \partial x} 
 $$</p>
<p>Daha kısa notasyonla</p>
<p>$$ f_{xy} = f_{yx} $$</p>
<p>Yani kısmi türevin alınma sırası farketmiyor. O zaman, ve her şeyi daha
kısa notasyonla bir daha yazarsak</p>
<p>$$ =
(f_{xx}\Delta x^2 + f_{xy}\Delta y \Delta x ) +
(f_{xy}\Delta x \Delta y + f_{yy}\Delta y^2 )
 $$</p>
<p>$$
\frac{d^2F}{dt}  =
(f_{xx}\Delta x^2 + 2f_{xy}\Delta y \Delta x + f_{yy}\Delta y^2 )
 $$</p>
<p>Artık elimizde $F$ ve $F'$ var, bunları </p>
<p>$$ F(1) = F(0) + F'(0) + \frac{1}{2}F"(0) + ... $$</p>
<p>içine yerleştirebiliriz. En son şu kaldı, $F(0)$ nedir? $F$'in $t=0$ olduğu
anda değeridir, </p>
<p>$$ F(t) = f(x_0 + t\Delta x, y_o + t\Delta y) $$</p>
<p>$$ F(0) = f(x_0 + 0 \cdot \Delta x, y_o + 0 \cdot \Delta y) $$</p>
<p>$$ = f(x_0 , y_o) $$</p>
<p>Benzer şekilde, tüm türevler de $t=0$ noktasında kullanılacaktır, o zaman
onlar da</p>
<p>$$ F'(0) = f_x(x_0,y_0) \Delta x + f_y(x_0,y_0) \Delta y $$</p>
<p>$$ F"(0) =<br />
f_{xx}(x_0,y_0)\Delta x^2 + 2f_{xy}(x_0,y_0)\Delta y \Delta x + 
f_{yy}(x_0,y_0)\Delta y^2 
$$</p>
<p>şeklinde olurlar. Tamam. Şimdi ana formülde yerlerine koyalım,</p>
<p>$$ 
\begin{array}{lll}
F(1) &amp;=&amp;  f(x_0 +\Delta x, y_o + \Delta y)  \\ \\
&amp;=&amp; f(x_0 , y_o) +  f_x(x_0,y_0) \Delta x + f_y(x_0,y_0) \Delta y +   \\ \\
&amp;&amp; \frac{1}{2} 
[ 
f_{xx}(x_0,y_0)\Delta x^2 + 
2f_{xy}(x_0,y_0)\Delta y \Delta x +
f_{yy}(x_0,y_0)\Delta y^2 
] + ... 
\end{array}
 $$</p>
<p>Çizgi Düzlem Kesişmesi</p>
<p>Elimizde $P = 2x + y - 4z = 4$ düzlemi var. Bu düzlemin </p>
<p>$$ x = t \quad y = 2 + 3t \quad z = t$$</p>
<p>çizgisi ile kesiştiği yer neresidir? </p>
<p>Cevap kolay; çizgi denkleminde $t$ bazlı tanımlı $x,y,z$ değerleri $P$'ye
sokarsak, tek bilinmeyeni $t$ olan bir denklem çıkar, </p>
<p>$$ 2(t) + (2+3t)-4(t) = 4 \Rightarrow t = 2$$</p>
<p>Çizgi Düzlem Kesişmesini Vektörler ile Hesaplamak</p>
<p>Üstteki yöntem cebirsel manipülasyon gerektiriyor, fakat sayısal hesap için
sembolik cebir işlemlerine girmeden vektör matematiği ile direk bir sonuç
bulamaz mıyız? [1,4]'ü temel alalım: alttaki durumu düşünelim, </p>
<p><img alt="" src="5_9.png" /></p>
<p>Grafiğe göre $P(s)$ $P_1$ ve $P_0$ arasındaki birim vektörün $s$ kadar
uzatılmış hali olsun, o aralığı $u$ kabul edersek $P(s)-V_0 = w + su$
olur. Düzlem ile kesişmenin olduğu noktayı $P(s_I)$ diye tanımlayalım,
aradığımız nokta burası. O noktada $n$ ile $P(s_I)$ dikgen olacaktır, yani
$P(s) - V_0 = w + su$ vektörü $n$'e dikgen olacaktır, ki $w=P_0-V_0$. Bu
durumda $n \cdot (w+su) = 0$ olur. Bunu kullanarak,</p>
<p>$$ s_I = \frac{-n \cdot w}{n \cdot u} = 
\frac{n \cdot (V_0 - P_0)}{n \cdot (P_1-P_0)} = 
\frac{-(ax_0 + by_0 + cz_0 + d)}{n \cdot u}
$$</p>
<pre><code class="python">n = np.array([1., 1., 1.])
V0 = np.array([1., 1., -5.])
P0 = np.array([-5., 1., -1.])
P1 = np.array([1., 2., 3.])

w = P0 - V0;
u = P1-P0;
N = -np.dot(n,w);
D = np.dot(n,u)
sI = N / D
I = P0+ sI*u
print I
</code></pre>

<pre><code>[-3.90909091  1.18181818 -0.27272727]
</code></pre>

<p>Grafiklersek</p>
<pre><code class="python">import sys; sys.path.append('../../vision/vision_02')
import plot3d

f = plt.figure()
ax = f.gca(projection='3d')
w = 10
ax.set_xlim(-w,w);ax.set_ylim(-w,w);ax.set_zlim(-w,w)
ax.set_xlabel(&quot;X&quot;)
ax.set_ylabel(&quot;Y&quot;)
ax.set_zlabel(&quot;Z&quot;)
v = P1-P0
ax.quiver(P0[0], P0[1], P0[2], v[0], v[1], v[2], color='red')
ax.scatter(V0[0], V0[1], V0[2], color='black')
ax.scatter(V0[0]+n[0], V0[1]+n[1], V0[2]+n[2], color='black')
ax.scatter(I[0], I[1], I[2], color='black')
ax.quiver(V0[0], V0[1], V0[2], n[0], n[1], n[2], color='blue')
plot3d.plot_plane(ax, list(V0), list(n), color='y')
plt.savefig('5_10.png')
</code></pre>

<p><img alt="" src="5_10.png" /></p>
<p>Çizgi Parçasına Noktanın En Yakın Mesafesi</p>
<p>Elimizde verili iki nokta arasında tanımlı çizgi parçası var. Herhangi bir
noktanın bu parçaya en yakın mesafesi nedir? Ayrıca o noktadan parçaya bir düz
çizgi çekilse kesişimin olduğu nokta nerededir?</p>
<p>Şu metota bakalım [5]. Çizgiyi $\vec{z} = \vec{a} + t \vec{b}$ olarak
tanımlayabiliriz. O zaman bu çizgi ile bir diğer nokta $\vec{x}$ arasındaki
mesafe $\vec{x}-\vec{z}$ vektörünün uzunluğudur, yani</p>
<p>$$
|| \vec{x} - (\vec{a} + t' \vec{b}) ||
$$</p>
<p>olarak tanımlanabilir, ki burada $t'$ özel bir $t$ değeri oluyor. Bu değer öyle
bir $t$ değeri ki o noktaya kadar gelen $\vec{z}$'nin bolumu $\vec{x}$'e dik. Bu
noktayı ve ardından çizgiye olan (dik) mesafeyi nasıl buluruz?</p>
<p>Şimdi üstteki çizgi formülünde kesişim anına kadar olan bölümdeki, $t'$'ye
tekabül eden kısma $\vec{r}$ diyelim, ve onu</p>
<p>$$
\vec{r} = \vec{a} + t' \vec{b}
$$</p>
<p>olarak gösterelim. İstediğimiz $||\vec{r}-\vec{x}||$ uzunluğunu bulmak. $t'$
değerinde aradaki vektör $\vec{b}$'ye dik olduğuna göre</p>
<p>$$
(\vec{x} - \vec{r}) \cdot \vec{b} = 0
$$</p>
<p>$\vec{r}$ formülünü açalım,</p>
<p>$$
= (\vec{x} - \vec{a} - t' \vec{b}) \cdot \vec{b} = 0
$$</p>
<p>$$
= \vec{x}\cdot\vec{b} - \vec{a}\cdot\vec{b} - t'||b||^2 = 0
$$</p>
<p>$$
t' = \frac{\vec{x}\cdot\vec{b} - \vec{a}\cdot\vec{b}}{||b||^2}
$$</p>
<p>Örnek</p>
<p>$&lt;2,2&gt;$ ve $&lt;5,5&gt;$ noktaları noktalarından geçen çizgiye $&lt;4,1&gt;$ noktasının
uzaklığı nedir? Kesişim nerede olur?</p>
<pre><code class="python">def dist(x1,y1,x2,y2,px,py):
    a = np.array([[x1,y1]]).T
    b = np.array([[x2,y2]]).T
    x = np.array([[px,py]]).T
    tp = (np.dot(x.T, b) - np.dot(a.T, b)) / np.dot(b.T, b)
    tp = tp[0][0]
    tmp = x - (a + tp*b)
    d = np.sqrt(np.dot(tmp.T,tmp)[0][0])
    return d, a+tp*b

x1,y1=2.,2.
x2,y2=5.,5.
px,py=4.,1.

d, inters = dist(x1,y1, x2,y2, px,py)
print (d)
print (inters)
</code></pre>

<pre><code>2.1213203435596424
[[2.5]
 [2.5]]
</code></pre>

<p>Not: Üstteki metot 2, 3 üzeri boyutlar için de işleyecektir. </p>
<p>Kaynak</p>
<p>[1] Sunday, <em>Intersection of Lines and Planes</em>, <a href="http://geomalgorithms.com/a05-_intersect-1.html">http://geomalgorithms.com/a05-_intersect-1.html</a></p>
<p>[2] Feldman, <em>Taylor Polynomials in Dimension Two</em>,
<a href="http://www.math.ubc.ca/~feldman/m200/taylor2dSlides.pdf">http://www.math.ubc.ca/~feldman/m200/taylor2dSlides.pdf</a></p>
<p>[3] Thomas, <em>Thomas' Calculus</em></p>
<p>[4] Khaled, <em>Straight Line and Plane Intersection Matlab Code</em>, <a href="https://uk.mathworks.com/matlabcentral/fileexchange/17751-straight-line-and-plane-intersection">https://uk.mathworks.com/matlabcentral/fileexchange/17751-straight-line-and-plane-intersection</a></p>
<p>[5] <em>Distance between Point and Line</em>, <a href="https://brilliant.org/wiki/distance-between-point-and-line/">https://brilliant.org/wiki/distance-between-point-and-line/</a></p>