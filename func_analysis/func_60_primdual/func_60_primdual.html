<h1>Ana-Çift İç Nokta Metotları (Primal-Dual Interior-Point Methods)</h1>
<!DOCTYPE html>
<html>
  <head>
    <title>Ana-Çift İç Nokta Metotları (Primal-Dual Interior-Point Methods)
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>İkizliğe Dönüş</p>
<p>Dişbukey optimizasyonun en güzel tarafı bence ikizlik. Harika, muazzam bir
fikir benim gözümde. Bu konunun üzerinden bir daha geçeceğiz, bazı eklerle,
amacımız ardından işleyeceğimiz ana-çift iç nokta yöntemi için altyapıyı
hazırlamak [1]. </p>
<p>Bariyer metotlarını hatırlarsak amaçları Newton'un yöntemini eşitlik ve
eşitsizlik sınırlarını içerecek şekilde genişletmek. Eşitsizlik sınırları
kullanması zor olan türden sınırlar. Bu durumda yapılan </p>
<p>$$
\min_x f(x) + I_C(x) \quad \textrm{öyle ki}
$$
$$
Ax = b
$$</p>
<p>$I_C$ ifadesi $x$'lerin bir $C$ kümesinden gelmesi gerektiğini söylüyor
sadece. Üstteki problemi </p>
<p>$$
\min_x f(x) + \frac{1}{t} \phi(x) \quad \textrm{öyle ki}
$$
$$
Ax = b
$$</p>
<p>şeklinde yaklaşıklayabiliyoruz. Üstteki problemin bir diğer şekli</p>
<p>$$
\min_x t f(x) + \phi(x) \quad \textrm{öyle ki}
$$
$$
Ax = b
$$</p>
<p>ki $t&gt;0$ ve $\phi$ fonksiyonu $C$ için bir bariyer fonksiyonu. Bariyer
fonksiyonu öyle seçiliyor ki minimum nokta ararken bizi sınırlardan içeri
doğru (iç nokta ifadesi buradan geliyor) itiyor. Tipik bariyer fonksiyonu
$\log$ fonksiyonu, </p>
<p>$$
\phi(x) = -\sum_{i=1}^{m} \log(-h_i(x))
$$</p>
<p>Bu tabii $f$ ve $h_i$ dışbükey ve pürüzsüz ise işler. Eğer KKT koşulları
hem orijinal problem hem de onun bariyer hali için geçerliyse, o zaman KKT
bize güzel bir ikizlik boşluğu veriyor, </p>
<p>$$
f(x^*(t)) - f^* \le m/t
$$</p>
<p>$t$ dışarıdan ayarlanabilir, büyük $t$ kriteri daha iyi yaklaşıklama yapar,
vs. </p>
<p>Simdi genel formatta bir ana problemi tekrar verelim,</p>
<p>$$
\min_x f(x) \quad \textrm{öyle ki}
$$
$$
h_i(x) \le 0, \quad i=1,..,m
$$
$$
l_j(x) = 0, \quad j=1,..,r
$$</p>
<p>Üsttekinin illa dışbükey olması gerekmiyor. Bu fonksiyon için bir
Lagrangian oluşturuyoruz,</p>
<p>$$
L(x,u,v) =  f(x) + \sum_{i=1}^{m} u_i h_i(x) +  \sum_{i=1}^{r} v_i l_i(x)
$$</p>
<p>Ana problemi şu şekilde yazabiliriz, bu notasyon sadece daha önce
gördüklerimizden pek bir farkı yok,</p>
<p>$$
\min_x \max_{\substack{{u,v} \\ u\ge 0}} L(x,u,v) 
$$</p>
<p>Bu işler çünkü maksimizasyon ifadesinin kısıtlamaları yerine getirdiğini
düşünebiliriz. Eğer herhangi bir kısıtlama ihlal edilirse, mesela
$h_i$'lerden biri pozitif haline gelmiş, ya da $l_j$'lerden biri sıfır
değil, o zaman öne tekabül eden çarpanı arttırabilirdik, ve $\max$ ifadesi
buyurdu. Ama $\max$ optimizasyonu sıfıra gider. Üstteki yaklaşımla doğal
olarak ikizi elde ederiz, $\min$ ve $\max$'in yerini değiştirirsek ikiz
problemi elde ederiz. </p>
<p>[devam edecek]</p>
<p>Daha önce bariyer metodundan bahsettik. Fakat bir açıdan bariyer metotu en
basit iç nokta yöntemidir. Püf noktayı hatırlarsak IN yöntemlerinde
eşitsizlik kısıtlamalarından bazılarını bir bariyer fonksiyonuna
koyuyorduk. Bu fena bir teknik değil, ama dışbükey optimizasyon problemleri
için en etkili, en hızlı yöntem olduğu söylenemez. Hem teorik hem pratik
açıdan dışbükey optimizasyon problemlerini iç nokta bağlamında çözmenin en
hızlı yolu ana-çift iç nokta metotudur.</p>
<p>Bir açıdan aslında ana-çift tekniği bariyer yönteminin bir varyasyonu, o
yüzden birazdan göreceklerimizin bir kısmı tanıdık gelebilir. Fakat kodlama
açısından bazı nüans farkları var ki bu farklar performansa pozitif yönde
etki ediyor.</p>
<p>[devam edecek]</p>
<p>Kaynaklar</p>
<p>[1] Tibshirani, <em>Convex Optimization, Lecture Video 16</em>, 
<a href="https://www.youtube.com/channel/UCIvaLZcfz3ikJ1cD-zMpIXg">https://www.youtube.com/channel/UCIvaLZcfz3ikJ1cD-zMpIXg</a>   </p>
<p>[2] Tibshirani, <em>Convex Optimization, Lecture Video 17</em>, 
<a href="https://www.youtube.com/channel/UCIvaLZcfz3ikJ1cD-zMpIXg">https://www.youtube.com/channel/UCIvaLZcfz3ikJ1cD-zMpIXg</a>   </p>